### Serra automatizzata

Un'azienda agricola moderna vuole automatizzare la gestione della propria serra. Ogni serra viene utilizzata per diverse coltivazioni e deve essere monitorata costantemente. Per garantire la crescita ottimale delle piante, vengono utilizzati vari dispositivi e sensori che controllano le condizioni ambientali.

Le serre sono divise in sezioni separate per ospitare colture diverse che richiedono condizioni specifiche. Il sistema deve tenere traccia di cosa viene coltivato, quando è stato piantato e quando si prevede il raccolto. Per ogni coltivazione, si deve poter calcolare lo stadio di crescita e stimare la quantità prevista al raccolto.

I vari dispositivi presenti nella serra (come irrigatori, ventilatori, luci) possono essere attivati o disattivati. I sensori forniscono continuamente letture delle condizioni ambientali attraverso un metodo di rilevazione.

Il sistema deve essere in grado di intervenire automaticamente su una determinata sezione quando necessario, monitorando i parametri ambientali di tutta la serra (attraverso il metodo monitoraParametri che restituisce un dizionario con i valori rilevati) e attivando l'irrigazione (tramite il metodo attivaIrrigazione che attiva tutti i dispositivi di tipo irrigatore presenti nella sezione specificata).
